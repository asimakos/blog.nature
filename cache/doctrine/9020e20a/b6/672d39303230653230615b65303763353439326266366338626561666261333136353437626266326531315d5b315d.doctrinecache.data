1573064424
a:2:{s:7:"content";s:6280:"<p><strong>Η κλιματική αλλαγή συντελείται ήδη και αναμένεται να συνεχιστεί: οι θερμοκρασίες αυξάνονται, τα χαρακτηριστικά των βροχοπτώσεων αλλάζουν, οι παγετώνες και το χιόνι λιώνουν και η παγκόσμια μέση στάθμη της θάλασσας ανεβαίνει. Τα ακραία καιρικά φαινόμενα και οι κλιματικές εκδηλώσεις που συνεπάγονται κινδύνους όπως πλημμύρες και ξηρασίες αναμένεται να αυξηθούν και να ενταθούν σε πολλές περιοχές. Οι συνέπειες και τα τρωτά σημεία όσον αφορά τα οικοσυστήματα, τους οικονομικούς τομείς και την ανθρώπινη υγεία και καλή διαβίωση διαφέρουν ανά την Ευρώπη. Ακόμη και αν οι παγκόσμιες προσπάθειες για τη μείωση των εκπομπών αποδειχθούν αποτελεσματικές, η κλιματική αλλαγή είναι αναπόφευκτη και απαιτούνται συμπληρωτικές δράσεις προκειμένου να προσαρμοστούμε στις συνέπειές της.</strong></p>
<p>Για να διασφαλίσουν την πρόληψη της εκδήλωσης δυσμενέστερων συνεπειών της κλιματικής αλλαγής, οι χώρες που υπέγραψαν τη σύμβαση-πλαίσιο των Ηνωμένων Εθνών για την κλιματική αλλαγή (σύμβαση UNFCCC) συμφώνησαν να περιορίσουν την παγκόσμια μέση αύξηση της θερμοκρασίας από την προβιομηχανική εποχή σε λιγότερο από 2°C. Για να επιτευχθεί αυτός ο στόχος, οι παγκόσμιες εκπομπές αερίων θερμοκηπίου πρέπει να κορυφωθούν το συντομότερο δυνατό και να μειωθούν με ταχύ ρυθμό στη συνέχεια. Για περισσότερες πληροφορίες, βλ. παγκόσμιες πολιτικές για την κλιματική αλλαγή.</p>
<p>Η ΕΕ και άλλες χώρες μέλη του ΕΟΠ λαμβάνουν μια σειρά από μέτρα για τον περιορισμό των εκπομπών τους όσον αφορά τα αέρια θερμοκηπίου. Οι πολιτικές προσαρμογής συμπληρώνουν αυτές τις προσπάθειες.</p>
<h3>Επιπτώσεις και τρωτά σημεία</h3>
<p>Οι μεγαλύτερες αυξήσεις θερμοκρασίας εμφανίζονται στη νότια Ευρώπη το καλοκαίρι και στην περιοχή της Αρκτικής τον χειμώνα, οι δε βροχοπτώσεις μειώνονται στη νότια Ευρώπη και αυξάνονται στον βορρά. Οι προβλεπόμενες αυξήσεις της έντασης και της συχνότητας των καυσώνων και των πλημμυρών και οι αλλαγές στην κατανομή ορισμένων λοιμωδών νοσημάτων και της γύρης μπορούν να επιδράσουν αρνητικά την ανθρώπινη υγεία. Η κλιματική αλλαγή συνιστά μια επιπλέον πίεση για τα οικοσυστήματα, οδηγώντας σε μετακινήσεις πολλών ειδών φυτών και ζώων βορειότερα και σε μεγαλύτερα υψόμετρα. Έχει επιπτώσεις σε τομείς όπως η γεωργία, η δασοκομία, η παραγωγή ενέργειας, ο τουρισμός και οι υποδομές εν γένει. Οι περισσότερες από τις προβλεπόμενες συνέπειες για την Ευρώπη είναι δυσμενείς.</p>
<p>Οι ευρωπαϊκές περιοχές, συμπεριλαμβανομένων των αστικών, που εμφανίζονται ιδιαίτερα ευπαθείς έναντι της κλιματικής αλλαγής είναι οι εξής:</p>
<ul>
<li>νότια Ευρώπη και λεκάνη της Μεσογείου</li>
<li>ορεινές περιοχές·</li>
<li>παράκτιες ζώνες, δέλτα ποταμών και κοίτες πλημμυρών·</li>
<li>οι απόμακρες βόρειες περιοχές της Ευρώπης και η Αρκτική</li>
</ul>
<p>Απαιτείται επομένως προσαρμογή μέσω της πρόβλεψης των επιπτώσεων της κλιματικής αλλαγής και της λήψης κατάλληλων μέτρων με σκοπό την πρόληψη ή την ελαχιστοποίηση των συνεπειών. Στρατηγικές και μέτρα απαιτούνται σε τοπικό, εθνικό, διακρατικό και ευρωπαϊκό επίπεδο. Η ενσωμάτωση σε άλλους τομείς πολιτικής είναι ουσιαστική και εξακολουθεί να συντελείται σε τομείς όπως η διαχείριση οικοσυστημάτων και υδάτων, ο περιορισμός του κινδύνου καταστροφών, η διαχείριση των παράκτιων ζωνών, η γεωργία και η αγροτική ανάπτυξη, οι υπηρεσίες υγείας, ο αστικός σχεδιασμός και η περιφερειακή ανάπτυξη. Οι σχετικές δράσεις περιλαμβάνουν τεχνολογικά μέτρα, μέτρα βάσει οικοσυστημάτων και μέτρα για την αντιμετώπιση των συμπεριφορικών αλλαγών.</p>";s:12:"content_meta";N;}