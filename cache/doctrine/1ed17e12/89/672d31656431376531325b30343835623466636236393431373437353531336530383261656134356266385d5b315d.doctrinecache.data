1572983246
a:2:{s:7:"content";s:7724:"<p><strong>Η περιβαλλοντική απόδοση της ευρωπαϊκής βιομηχανίας έχει βελτιωθεί τις τελευταίες δεκαετίες. Οι αλλαγές σημειώθηκαν για διάφορους λόγους: αυστηρότερη περιβαλλοντική ρύθμιση, βελτιώσεις στην ενεργειακή αποδοτικότητα, γενική τάση για απομάκρυνση της ευρωπαϊκής βιομηχανίας από ορισμένες βαρέως τύπου και πιο ρυπογόνες μορφές κατασκευής και συμμετοχή των εταιρειών σε εθελοντικά συστήματα με στόχο τη μείωση των περιβαλλοντικών επιπτώσεων. Παρά τις βελτιώσεις αυτές, η βιομηχανία εξακολουθεί να ευθύνεται για μια σημαντική επιβάρυνση στο περιβάλλον μας όσον αφορά τη ρύπανση και τα απόβλητα που παράγει ο τομέας.</strong></p>
<p>Οι βιομηχανικοί τομείς της Ευρώπης προσφέρουν πολυάριθμα σημαντικά οικονομικά και κοινωνικά οφέλη: παράγουν αγαθά και προϊόντα και δημιουργούν θέσεις απασχόλησης και φορολογικά έσοδα. Ωστόσο, οι μεγαλύτερες βιομηχανικές εγκαταστάσεις της Ευρώπης καταλαμβάνουν σημαντικό μερίδιο των συνολικών εκπομπών βασικών ατμοσφαιρικών ρύπων και αερίων του θερμοκηπίου, ενώ ευθύνονται, επίσης, για άλλες σημαντικές περιβαλλοντικές επιπτώσεις, όπως η απελευθέρωση ρύπων στα ύδατα και το έδαφος, η δημιουργία αποβλήτων και η χρήση ενέργειας.</p>
<p><img alt="" src="/nature/user/pages/04. Οικονομικοί - Τομείς/Βιομηχανία/industry.jpg" /></p>
<h3>Πολιτικές της ΕΕ</h3>
<p>Η βιομηχανία είναι βασική συνιστώσα της οικονομίας της Ευρώπης, αλλά είναι και πηγή ρύπανσης. Επί πολλά χρόνια, οι περιβαλλοντικές ρυθμίσεις περιορίζουν τις δυσμενείς συνέπειες της ρύπανσης στην ανθρώπινη υγεία και στο περιβάλλον. Οι πολιτικές της ΕΕ οι οποίες εφαρμόζονται επί του παρόντος για τον περιορισμό της βιομηχανικής ρύπανσης περιλαμβάνουν τα εξής μέτρα:</p>
<ul>
<li>Η οδηγία περί βιομηχανικών εκπομπών (οδηγία ΒΕ) ορίζει τις υποχρεώσεις περίπου 50 000 μεγάλων βιομηχανικών εγκαταστάσεων για την αποφυγή ή την ελαχιστοποίηση ρυπογόνων εκπομπών στην ατμόσφαιρα, στα ύδατα και στο έδαφος. Η οδηγία ΒΕ απαιτεί επίσης από τις εν λόγω εγκαταστάσεις να μειώσουν τα απόβλητά τους. Για ορισμένες δραστηριότητες, όπως μεγάλες μονάδες καύσης, μονάδες αποτέφρωσης και συναποτέφρωσης αποβλήτων, δραστηριότητες στο πλαίσιο των οποίων γίνεται χρήση διαλυτών και παράγεται διοξείδιο του τιτανίου, η οδηγία ΒΕ καθορίζει οριακές τιμές εκπομπών για επιλεγμένους ρύπους σε ολόκληρη την ΕΕ.</li>
<li>Η οδηγία για τις μεσαίου μεγέθους μονάδες καύσης θα ρυθμίζει από το 2018 τις εκπομπές διοξειδίου του θείου (SO2), οξειδίων του αζώτου (NOX) και σκόνης από την καύση καυσίμων σε μονάδες με συνολική ονομαστική θερμική ισχύ ίση ή μεγαλύτερη από 1 MW και μικρότερη από 50 MW.</li>
<li>Η οδηγία-πλαίσιο για τον οικολογικό σχεδιασμόen προβλέπει κανόνες με ισχύ σε ολόκληρη την ΕΕ για τη βελτίωση της ενεργειακής απόδοσης των προϊόντων, όπως οι οικιακές συσκευές, οι συσκευές τεχνολογίας των πληροφοριών και επικοινωνιών ή μηχανικής.</li>
<li>Το σύστημα εμπορίας εκπομπών ΕΕ (EU ETS) μειώνει τις εκπομπές αερίων θερμοκηπίου που προκύπτουν από περισσότερους από 12 000 σταθμούς παραγωγής ενέργειας και βιομηχανικές μονάδες σε 31 χώρες, καθώς και από την αεροπορία. Το ETS καλύπτει περίπου το 45 % των εκπομπών αερίων του θερμοκηπίου της ΕΕ.</li>
<li>Η οδηγία-πλαίσιο για τα ύδαταen υποχρεώνει τα κράτη μέλη να μειώσουν σταδιακά τη ρύπανση των υδάτων από ομάδα ρύπων που ορίζονται ως «ουσίες προτεραιότητας». Υποχρεώνει επίσης τα κράτη μέλη να παύσουν ή να εξαλείψουν σταδιακά τις εκπομπές, τις απορρίψεις και τις διαρροές μιας ομάδας πιο επικίνδυνων ρύπων οι οποίοι ορίζονται ως «επικίνδυνες ουσίες προτεραιότητας».</li>
<li>Η οδηγία για την επεξεργασία των αστικών λυμάτων προστατεύει το περιβάλλον από τις επιβλαβείς συνέπειες της απόρριψης αστικών λυμάτων και υπολειμμάτων ορισμένων άλλων βιομηχανικών τομέων.</li>
</ul>
<p>Η πρόσβαση του κοινού σε πληροφορίες σχετικά με τη βιομηχανική ρύπανση βελτιώθηκε σημαντικά τις τελευταίες δεκαετίες. Ειδικότερα, το ευρωπαϊκό μητρώο έκλυσης και μεταφοράς ρύπων(E-PRTR) αποτελεί ολοκληρωμένο μητρώο εκπομπών και μεταφορών ρύπων από τις κύριες βιομηχανικές δραστηριότητες. Περιέχει ετήσιες πληροφορίες για περισσότερες από 30 000 βιομηχανικές εγκαταστάσεις σε 33 ευρωπαϊκές χώρες σχετικά με τον όγκο ρύπων που εκλύονται από τις δραστηριότητές τους στην ατμόσφαιρα, στα ύδατα και στη γη, καθώς και τις εκτός του χώρου των εγκαταστάσεών τους μεταφορές αποβλήτων και ρύπων στα λύματα.</p>";s:12:"content_meta";N;}